Тост на весілля у віршах

У вас сьогодні неповторний час
Ви на рушник весільний разом стали;
Прийміть вітання щирі і від нас,
Бо спільне ви життя своє почали.

Кругом лиш чути ваші імена,
І вами не натішиться родина.
Віднині збільшилась сім’я одна -
Ще більш зміцніє наша Україна!

Ідіть щасливо у нове життя,
Щоб горе і невдачі вас минали,
Аби гарячі й щирі почуття
Ніколи в ваших душах не згасали.