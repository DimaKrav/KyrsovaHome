Казкова гра
 
Потрібно: компанія «артистів» — 5—10 чоловік, дитяча книжка з казкою (що простіша, то краща; ідеально підходять «Курочка Ряба», «Колобок», «Ріпка», «Рукавичка» тощо або будь-які спрощені й адаптовані для дітей розповіді). Вибирається ведучий (він буде читцем). Із книжки на окремі аркушики виписують УСІХ (!) героїв казки, включно, якщо дозволяє кількість чоловік, навіть з деревами, пеньками, річками, відрами та ін. Усі навмання тягнуть собі ролі… Читець починає читати казку, і всі герої «оживають».