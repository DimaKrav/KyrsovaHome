Щоб весілля вдалося, конче треба дібрати розваги, які відповідають інтересам і життєвим принципам більшості присутніх. Не варто намагатися грати чітко за правилами — проявіть фантазію й адаптуйте гру, яка вам сподобалася, до вашої компанії.
Не забувайте про цікаві призи для переможців, подарунки бажано вручити і «жертвам» розіграшів.
Не залучайте до конкурсів учасників, які не бажають брати в них участь. У кожний компанії є активні й ініціативні люди. Дивлячись на їхню розкомплексованість, до забави приєднаються і сором’язливі, невпевнені в собі учасники.
Пам’ятайте, що найкраще проводити різні конкурси, коли запрошені вже випили невелику кількість спиртних напоїв. Зайві «100 грамів» можуть нашкодити весільним розвагам.
Намагайтеся, щоб ігри і витівки несли радість, нагадували дитинство і зробили ваше свято незабутнім.
 
Мова жестів
 
Одна молода пара вирішила зловити птаха щастя. Довго вони блукали горами, долинами, лісами, але чарівний птах їм не зустрічався. Постаріли вони, змучилися і померли, так і не знайшовши щастя. Піднімімо келихи за те, щоб наші молоді ніколи не гаяли часу на пошуки чужого щастя, а жили б своїм! Краще синиця в жмені, ніж журавель у небі! Гірко!
Чоловік і дружина повинні бути садівниками, їм сад ростити. Побажаймо нашим молодим більше діток — красивих, здорових і розумних! У народі кажуть, що якщо народиться син, садять тополю, а якщо дочка — берізку. Тож хай ростуть і зе- леніють біля вашого будинку березовий гай і тополина алея! За молодих садівників! Гірко!
Побажаймо молодому чоловікові стати легким вітерцем, який оберігатиме кохану дружину від спопеляючого вогню життя, даруватиме їй свіжість і прохолоду й нестиме її по безкрайньому простору щастя! За молодят! Гірко!
Жили колись розбійник і священик. Розбійникові подобалася черниця, а священикові — розбійниця. Вони одружилися. Через деякий час священик перетворився на розбійника, а розбійник став священиком.
Випиймо за жінок, котрі з будь-якого розбійника можуть зробити святого! За дружин і матерів!

