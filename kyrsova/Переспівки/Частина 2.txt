Ой, їхало весілля
Попід нашу грушку
Зачепило за гіляку
Загубило дружку.

* * *

Сидить дружка за столом
Ногами тупоче,
Вона би ся цілувала
А дружба не хоче.

* * *

Ми не будем пити
Тую гірку юшку
Най си поцілує
Старший дружба ДРУГУ дружку
Гіркая, гіркая, гіркая вода
Най ся поцілує дружба і дружка.

* * *

Ми не будем  пити
Тую гірку юшку
Най си поцілує
Другий дружба старшу (першу) дружку.

* * *

Червоненький бурячок
Зеленая гичка,
Перший дружба, як бичок,
Другий, як теличка.

* * *

Їжте люди майонез – 
Це хороша страва,
Дружба жружки не цілує
Бо не має права.

* * *

А тій старшій дружці
Даруєм сороку,
Щоби вийшла заміж
До нового року.

* * *

А той старший дружба, то така зараза,
Він боїться дружки як противогаза.

***

Старший сват, старший сват на кілочок сперся не цілує свою дружку бо ще не нажерся.

***

А тій другій дружці
Даруєм лілею,
Щоби вийшла заміж
Відразу за нею.

* * *

Де той «вуйко-йосип»
Що горівку носить,
Най він її не тисне,
Бо вона йму скисне.

* * *

Ми не будем пити
Тую саламаху
Нехай поцілує
Сват свою сваху.
Гіркая, гіркая, гіркая вода
Най ся поцілує сват і сваха.

* * *

Ми не будем пити
Тую саламаху
Нехай поцілує
ДРУГИЙ сват сваху.
Гіркая, гіркая, гіркая вода
Най ся поцілує сват і сваха.

* * *

Ми не будем їсти
Ту обгризлу кістку,
Нехай поцілує
Свекруха невістку. 

* * *

Запорожець не машина 
старший сват не мущина

* * *
